---
title: "Sistemes Microinformàtics i Xarxes"
description: "El meu pas pel cicle de grau mitjà."
date: "2025-10-20"
author: "Alejandro Vidal Casado"
tags: ["studies", "networks"]
coverImg: "/blog/SMIX/packet_tracer.png"
altImg: "Un disseny de xarxa fet amb Cisco Packet Tracer"
---

---

## Resum

Per resumir la meva experiència en el cicle de grau mitjà:

Durant aquests dos anys vaig aprendre informàtica a nivell intermedi. Des d'ajuntar peces d'un ordinador fins a crear dissenys de xarxes tenint en compte necessitats específiques.

Soc conscient que aquest curs no aporta gran valor al meu currículum pel nivell al qual pertany, però crec que va ser vital haver passat per aquí.

### Reconeixements i Assoliments

Durant la duració d'aquest curs vaig obtenir els següents títols i reconeixements:

- Cisco IT Essentials
- Microsoft Office Specialist Word 2013
- Microsoft Office Specialist Excel 2013
- Certificat B2 d'Anglés d'Oxford
- Millor expedient de la classe

## Per què un cicle de grau mitjà?

Si hagués de tornar a escollir, l'escolliria sense cap dubte.

Quan a un nen al mig de l'ESO l'hi pregunten: _Escolta, i tu que vols estudiar?_

El més probable és que et contesti amb un _no ho sé_.

Però aquest no era el meu cas, jo ja sabia des de fa alguns anys que volia estudiar informàtica, simplement era un tema que m'apassionava. M'encantava trastejar amb Arduino i crear programes que només s'executaven si tenies fe.

Ho tenia tan clar, que durant tota la secundària va ser a la vegada **benedicció** i **maledicció**. El perquè és una benedicció és clar, a qui no li agradaria saber des de petit que li agrada i a què dedicar-se, el problema de saber-ho tan d'hora és que la resta de matèries et deixen d'interessar.

Cada classe era molt avorrida, el ***perquè he d'estudiar això si sembla inútil***, es repetia contínuament al meu cap. Era molt avorrit per al meu jo de dotze anys que m'asseguessin en una taula i em facin estudiar coses per les quals tenia 0 interés, en canvi, arribava a casa i m'encantava estudiar com fer pàgines web o com fer programes amb Python.

El punt és que sí, aprovava, però no eren notables ni excel·lents. Per això mateix, quan se'm van presentar les dues opcions que a qualsevol nen de 4t de la ESO se li presenten, per a mi es veien així:

- Batxillerat: Segueix com fins ara, estudiant coses que no t'agraden, però encara més difícils, a més a més, competeix per entrar a la carrera.
- Cicle mitjà i superior: Tranquil, ja pots començar a estudiar el que t'agrada, un camí més lent però millor.

I és clar, com podia jo resistir-me a anar a un cicle amb aquestes condicions, encara sent el meu objectiu arribar a la carrera, des d'un cicle seguia sent possible, només trigant un parell d'anys més en arribar.

## Impacte en la meva trajectòria professional

Sempre dic que aquesta fase va ser crucial per a mi, encara que no hagi estat molt pesat a escala de currículum, sí que va marcar la trajectòria i el camí que seguiria més endavant.

Quan vaig entrar al cicle i van començar les matèries em vaig adonar que per fi estava estudiant el que volia estudiar. Al principi eren coses simples com utilitzar Word o Excel, però després es donaven coses més específiques com xarxes i una mica de programació web. Serà amb aquesta última que veritablement vaig veure quina part de la informàtica m'agrada.

Ja havia fet alguna pàgina bàsica fent servir HTML i CSS bàsic abans, però el fet de fer-ho en classe i veure més detalls va alimentar la meva curiositat, i per això vaig començar a estudiar de forma més **autodidacta** i vaig aprendre **JavaScript** juntament amb alguns fonaments de **React** a l'hora que acabava el cicle.

Desenvolupar aquesta **curiositat** per aprendre més, va ser molt important, ja que és el que m'ha ajudat a no només quedar-me amb els coneixements impartits a classe, sinó a anar més enllà per tindre més fermesa en els meus coneixements.